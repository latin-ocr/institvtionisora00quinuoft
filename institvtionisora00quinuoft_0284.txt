264 QVINTILIANI IN ST. ΟΒ.

duas quidam species esse voluerunt, actionis, ut pro Oppio:
‘quos educere invitos in provinciam non potuit, eos invitos
retinere qui potuit?’ temporis, in Verrem: ‘si finem prae-
toris edicto adferunt Kalendae Ian, cur non initium

77 quoque edicti nascatur a Kalendis Ian.‘?’ quod utrumque
exemplum tale est, ut idem in diversum, si retro agas,
valeat, consequens enim est eos, qui inviti duci non

78 potuerint, invitos non potuisse retineri. illa quoque, quae
ex rebus mutuam confirmationem praestantibus ducuntur
(quae proprii generis videri quidam volunt et vocant ἐκ
τῶν πρὸς ἄλληλα, Cicero ex rebus sub eandem rationem
venientibus), fortiter consequentibus iunxerim: ‘si portorium
Rhodiis locare honestum est, et Hei-mocreonti conducere',

79 et ‘quod discere honestum, et docere'. unde illa non hac
ratione dicta, sed efficiens idem Domiti Afri sententia est ⁷
pulchra: ‘ego accusavi, vos damnastis’. est invicem con-
sequens et quod ex diversis idem ostendit, ut, qui mun-
dum nasci dicit, per hoc ipsum et deficere significet, quia
deficit omne quod nascitur.

80 Simillima est his argumentatio, qua colligi solent ex·
iis, quae faciunt, ea, quae efficiuntur, aut contra, quod
genus a causis vocant: haec interim necessario fiunt,
interim plerumque, sed non necessario. nam corpus in lu·
mine utique umbram facit, et umbra, ubicumque est, ibi

 

81 esse corpus ostendit. alia sunt, ut dixi, non necessaria, · *

vel utrimque vel ex altera parte: ‘sol colorat: non utique
qui est coloratus, a sole est’. ‘iter pulverulentum facit, sed
neque omne iter pulverem movet, nec quisquis est pulve-
82 rulentus, ex itinere est'. [quae utique fiunt, talia sunt:
‘si sapientia bonum virum facit, bonus vir est utique3
sapiens', itemque ‘boni est honeste facere, mali turpiter’,

1 fr. A. 1112 — 3 1, 42, 109 — 10 Arist. Rhet. 2, 23, 3 —
11 De inv. 1, 30, 46, 47

7 inviti retineri —— potuisse duci Gesner (educi Vollmer)
29 est om Α ἶ seclusa mm puto esse genuina cf l 23 sqq
31 itemque Gesner: ideoque

