510

15

ΞΟ

25

Ι. 2, 1-—11. Ῑξ)

at si bona ipsius indoles, si non caeca ac sopita parentium ὃ
socordia est, et praeceptorem eligere sanctissimum quem-
que, cuius rei praecipua prudentibus cura- est, et di-
sciplinam, quae maxime severa fuerit, licet et nihilo minus
amicum gravem virum aut fidelem libertum lateri filii
sui adiungere, cuius adsiduus comitatus etiam illos meli-
ores faciat, qui timebantur.

Facile erat huius metus remedium. utinam liberorum 6
nostrorum mores non ipsi perderemus! infantiam statim
deliciis solvimus. mollis illa educatio, quam indulgentiam
vocamus, nervos omnes mentis et corporis frangit. quid
non adultus concupiscet, qui in purpuris repit‘? nondum
prima verba exprimit, iam coccum in'ellegit, iam con-
chylium poscit. ante palatum eorum quam os instituimus. a
in lecticis crescunt: si terram attigerunt, e manibus utrim-
que sustinentium pendent. gaudemus, si quid licentius
dixerint: verba ne Alexandrinis quidem permittenda deli-
ciis risu et osculo excipimus. nec mirum: nos docuimus,
ex nobis audiunt, nostras amicas, nostros concubinos vident, S
omne convivium obscaenis canticis strepit, pudenda dictu
spectantur. fit ex his consuetudo, inde natura. discunt
haec miseri, antequam sciant vitia esse: inde soluti ac
fluentes non accipiunt ex scholis mala ista, sed in scholas
adferunt.

‘Verum in studiis magis vacabit unus uni.' ante omnia
nihil prohibet esse illum nescio quem unum etiam cum
eo, qui in scholis eruditur. sed etiamsi iungi utrumque
non posset, lumen tamen illud conventus honestissimi
tenebris ac solitudini praetulissem: nam optimus quisque

30 praeceptor frequentia gaudet ac maiore se theatro dignum

putat. at fere minores ex conscientia suae infirmitatis 10
haerere singulis et officio fungi quodam modo paedago-
gorum non indignantur. sed praestet alicui νε] gratia vel 11
pecunia vel amicitia, ut doctissimum atque incomparabilem

&magistrum domi habeat, non tamen ille totum in uno

4 incipit Bn Ἰ timebuntur B 35 non APb: num Bn fi By

