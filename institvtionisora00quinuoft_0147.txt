LIBER TERTIUS.

 

[PROOEMIUM DE SCRIPTORIBUS ARTIS RHETORICAE]

Ι. Quoniam in libro secundo quaesitum est, quid esset
rhetorice et quis finis eius, artem quoque esse eam et
5 utilem et virtutem, ut vires nostrae tulerunt, ostendimus,
materiamque ei res omnes, de quibus dicere oporteret,
subiecimus: iam hinc, unde coeperit, quibus constet, quo
quaeque in ea modo invenienda atque tractanda sint, ex-
sequar, intra quem modum plerique scriptores artium
10 constiterunt, adeo ut Apollodorus contentus solis iudiciali-
bus fuerit. nec sum ignarus, hoc a me praecipue, quod
hic liber incohat, opus studiosos eius desiderasse, ut in-
quisitione opinionum, quae diversissimae fuerunt, longe
difficillimum, ita nescio an minimae legentibus futurum
15 voluptati, quippe quod prope nudam praeceptorum tradi-
tionem desideret. in ceteris enim admiscere tempta-vimus
aliquid nitoris, non iactandi ingenii gratia (namque in
id eligi materia poterat uberior), sed ut hoc ipso adlice-
remus magis iuventutem ad cognitionem eorum, quae
20 necessaria studiis arbitrabamur, si ducti iucunditate aliqua
lectionis libentius discerent ea, quorum ne ieiuna atque
arida traditio averteret animos et aures praesertim tam
delicatas raderet verebamur. qua ratione se Lucretius

 

23 Lucr. 4, 11—13 et 1, 936—938

 

14 minime ΡΝ 20 arbitramur B

Ν)

